# Instruktioner vecka 18
Hej och välkommen till instruktionerna för vecka 18:s hemuppgift.
Det slutgiltiga datumet för hemuppgiften är den 11:e maj och detta dokument 
innehåller instruktioner och förslag om hur lång du bör komma den här veckan
för att vara i fas med den planerade utbildningen.

## Veckans uppgifter
Veckans uppgifter är indelade i två huvudsakliga delar, nämligen **databasabstraktion**
och **routing/vyer**.

### Databasabstraktion
Vi kom ganska långt med databasabstraktionen på lektionen i fredags.
Vi lyckades bygga metoder för att skapa (**create**) hämta (**read**).
Två metoder finns dock kvar, nämligen **update** och **delete**.
Jag har lagt in två tomma metoder med lite instruktioner i Database.php.
Försök att skriva klart båda dessa metoder. Update är lite överkurs men ge den ett rejält försök.

### Routing/vyer
Nu är det dags att bestämma vilka url:er och tillhörande vyer som din applikation behöver!
Precis som vi gjorde på lektionen så är det bra att fundera igenom vad du tror att din applikation kommer
att behöva och skriva ut din grundläggande struktur innan du börjar koda för fullt.
Eftersom du vet att du skall göra **CRUD** så kan du dra några slutsatser från detta.
1. Det behövs en listningsvy där alla inlagda rader visas (kanske förstasidan?)
2. Det behövs en vy för att lägga till (**create**)
3. Det behövs en route för att spara datan vid **create**
4. Det behövs en vy för att uppdatera (**update**)
5. Det behövs en route för att spara datan vid **update**
6. Det behövs en route för att radera (**delete**)